# نکاتی برای جلوگیری از کلاهبرداری

- اگر برای اولین بار از [@lnp2pbot](https://t.me/lnp2pBot) استفاده می‌کنید، نحوه عملکرد آن را به خود آموزش دهید، مستندات موجود را کامل و دقیق بخوانید و تا زمانی که فرآیند را به طور کامل درک نکرده‌اید، با مقادیر کم شروع کنید.

- قبل از پذیرش سفارش، شهرت کاربر، تعداد معاملات، زمان استفاده از ربات و همچنین حجم معامله در صورت مشاهده را بررسی کنید. مراقب پیشنهادهایی باشید که خیلی خیلی خوب به نظر می‌رسند، به خصوص اگر از طرف کاربرانی با شهرت کم، اما با تعداد سفارشات قبلی متعدد ارائه شوند.

- از شرکت در معاملات خارج از ربات خودداری کنید.(یعنی اعتماد به شخصی که نمی‌شناسید)

- اگر روش پرداخت فیات در سفارش اولیه نوشته نشده بود، با تغییر روش پرداخت موافقت نکنید.

- اگر در معامله‌ای احساس ناراحتی می‌کنید/شک کردید، می توانید تا زمانی که وجه فیات ارسال نشده است، درخواست لغو مشارکتی بدهید.

- موقع استفاده از کامیونیتی جدید و کم حجم احتیاط کنید.

- اگر انتخاب شما نبود، با مبادله در کامیونیتی دیگری موافقت نکنید.(رودروایسی نداشته باشید)

- اگر قصد دارید اختلافی را ثبت کنید، آن را به موقع انجام دهید. یعنی قبل از گذشت 23 ساعت از پذیرفته شدن پیشنهاد.

- اگر متوجه رفتار مشکوکی شدید، آن را به مدیران انجمن مربوطه گزارش دهید. آنها می توانند اقدامات مناسب را برای محافظت از کاربران و اطلاع رسانی به مدیران جوامع دیگر انجام دهند.

- فقط اطلاعات شخصی ضروری برای تبادل را به اشتراک بگذارید. از ارائه اطلاعات بیش از حد لازم مانند شماره تلفن شخصی، آدرس و غیره خودداری کنید.

- اگر شخصی که قبلاً با او معامله کرده‌اید، بدون اطلاع قبلی برای شما پول فیات بفرستد(حتی وقتی ادعا کند اشتباه شده است) و از شما بخواهد که ساتوشی‌های معادلش را برای او ارسال کنید، این ممکن است یک کلاهبرداری مثلثی باشد. در چنین مواردی، توصیه می‌شود فیات را به همان حسابی که از آن ارسال شده برگردانید و از ادامه مبادله اجباری که قصد دارند شما را به آن سوق دهند، خودداری کنید.

- اگر خریدار ساتوشی هستید و کارت به کارت میکنید حتما هنگام واریز فیات از صفحه گوشی خود فیلم بگیرید(اسکیرین ریکورد).

- اگر خریدار ساتوشی هستید برای واریز حتما وجه فیات از موبایل بانک‌هایی استفاده کنید که QRcode واریز را در رسید نهایی ارائه می‌دهند.(وگرنه در صورت بروز اختلاف برسی صحت انتقال وجه توسط داوران قابل تآیید نیست) مثل اپ `آبانک` یا هر اپلیکیشن دیگر که چنین قابلیتی دارد.(برای استفاده از اپلیکیشن معرفی شده نیاز نیست حتما در بانک سازنده آن حساب داشته باشید. کارت تمامی بانک‌ها را میتوانید در آن اضافه و از آن استفاده کنید)

- در چت تلگرامی با همتای خود پیام‌هایی که می‌نویسید را پیش از ارسال به دقت برسی کنید و از `ویرایش(edit)` آن بپرهیزید.مخصوصا پیام حاوی شماره کارت/حساب. به علاوه یک اسکیرین شات از چت خود داشته باشید(بدون بریدگی و از تمام صفحه گوشی)
