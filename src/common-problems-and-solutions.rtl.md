# مشکلات رایج و راه‌حل‌ها

### من سعی می‌کنم سفارش بردارم، اما هیچ اتفاقی نمی‌افتد.

هنگامی که دکمه «خرید ساتوشی» یا «فروش ساتوشی» یک سفارش را فشار می‌دهید، [@lnp2pbot](https://t.me/lnp2pBot) به صورت خصوصی به شما پیام خواهد داد که در هر مرحله چه کارهای را برای تکمیل سفارش انجام دهید.
برای اینکه ربات به درخواست شما پاسخ دهد، لازم است [با آن شروع به کار کرده باشید](./how-do-i-initialize-the-bot.md) زیرا اگر قبلاً از آن استفاده نکرده باشید، هیچ رباتی نمی‌تواند در ابتدا با شما چت باز کرده و بهتان پیام خصوصی دهد. پس [@lnp2pbot](https://t.me/lnp2pBot) را باز کرده و دستور 'start/' را تایپ کنید یا روی دکمه 'Start' ضربه بزنید، سپس دوباره سفارش را انجام دهید، به ربات برگردید و دستورالعمل‌های آن را دنبال کنید.
- اگر قبلاً از ربات استفاده می‌کردید و آخرین باری که این کار را انجام دادید قبل از مارس 2023 بود، باید آن را با دستور 'start/' مجدداً راه اندازی کنید زیرا ربات ریست شده است و پایگاه داده قبلی آن حفظ نشده.

### من سعی کردم یک فاکتور(invoice) را با یک کیف پول که وجه کافی نداشت پرداخت کنم، و اکنون [@lnp2pbot](https://t.me/lnp2pbot) به من می گوید که فاکتور قبلا یکبار استفاده شده است.

15 دقیقه صبر کنید تا زمان تراکنش منقضی شود و سپس دوباره آن سفارش را انجام دهید تا یک فاکتور جدید ایجاد کنید.

### طرف مقابل من در ارسال پول فیات برای من مشکل داشت و سپس ناپدید شد. ساتوشی‌های من گیر کرده(قفل شده).

تراکنش به طور خودکار پس از 23 ساعت لغو می‌شود و ساتوشی‌های شما به عنوان یک پرداخت ناموفق در کیف‌پول‌تان ظاهر می‌شود. اگر عجله دارید و می‌خواهید این فرآیند را تسریع کنید، می‌توانید با دستور `<dispute <order id/` یک مشاجره(اختلاف) را ایجاد کنید.

### یک کاربر به اشتباه سفارش خرید من را برداشت و من قبلاً دریافت با ساتوشی را آماده کرده‌ام.

می‌توانید یک لغو مشارکتی انجام دهید. برای این کار هر دو طرف باید دستور `<cancel <order id/` را اجرا کنند.

### من سفارش را لغو کردم، اما ساتوشی‌ها به کیف پولم برنگشته‌اند. چقدر باید صبر کنم؟

هنگامی که یک سفارش لغو می شود، ساتوشی‌های فروشنده بلافاصله به نود(node) یا کیف پولی که پرداخت را با آن انجام داده بود بازمی‌گردند. اگر از یک کیف پول غیرحضانتی(مثل Electrum) یا نود شخصی خود استفاده می کنید، هیچ مشکلی نخواهید داشت. با این حال، اگر از کیف پولی استفاده می‌کنید که دارایی‌های شما را حضانتی(مثل Wallet of Satoshi) نگه می‌دارد، باید منتظر بمانید تا موجودی شما در سیستم داخلی خود منعکس کند.(اگر بعد از 1 روز وجه بازگشتی همچنان به دارایی کیف‌پول حضانتی شما اضافه نشده بود، به پشتیبانی آن سرویس ایمیل بزنید) این فرایند بسته به نوع کیف پول می‌تواند از چند دقیقه تا چند ساعت طول بکشد، اما در همه کیف‌ها 100% وجوه شما برمی‌گردانند. صبور باشید.

### من در حال خرید هستم و ربات از من فاکتور نمی‌خواهد. در عوض، مستقیماً من را به فروشنده وصل می‌کند!
این زمانی اتفاق می افتد که شما یک آدرس لایتنینگ فعال داشته باشید. در این صورت ساتوشی‌های خریداری شده مستقیماً و بدون درخواست فاکتور جدید برای هر بار خرید به آنجا ارسال می‌شود. برای بررسی آدرس لایتنینگ خود، دستور `settings/` را در [bot](https://t.me/lnp2pbot) تایپ کنید. اگر می‌خواهید آن را غیرفعال کنید، دستور `setaddress off/` را در [bot](https://t.me/lnp2pbot) تایپ کنید.
