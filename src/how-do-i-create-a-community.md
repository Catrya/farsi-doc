# چگونه یک انجمن ایجاد کنم؟

برای ایجاد یک انجمن کافیست دستور `community/` را تایپ کنید. پس از این، ربات از شما می‌خواهد موارد زیر را مشخص کنید:

- نام کامیونیتی (Community Name): اسمی برای شناسایی کامیونیتی شما.
- ارزها (Currencies): ارزهای فیاتی که می توانند در کامیونیتی شما معامله شوند. اینها باید به طور جداگانه با یک فضا خالی بینشان و با حروف بزرگ انگلیسی نوشته شوند. به عنوان مثال، برای یک جامعه ایرانی، "IRT USD" می‌تواند اضافه شود که به این معنی است که سفارشاتی که یک سر آن دلار آمریکا یا تومان ایران باشد قابل قبول است.
- گروه کامیونیتی (Community Group): این گروه تلگرامی اصلی است که اعضا در آن یکدیگر را ملاقات می‌کنند. هم ربات [@lnp2pbot](https://t.me/lnp2pbot) و هم فردی که انجمن را ایجاد کرده، هردو باید در این گروه ادمین باشند. کاربران می‌توانند با ارسال دستورات ربات در این گروه سفارش ایجاد کنند.(الزامی به ایجاد سفارش داخل چت گروه نیست، هر کاربر میتواند پس از انتخاب کامیونیتی مد نظرش داخل ربات از این پس سفارشاتش را با وارد کردن دستورات در چت شخصی‌اش با ربات ایجاد کند)
- کانال یا کانال‌های انتشار سفارشات (Order book channel or channels): سفارشات در لینک کانالی که به ربات نشان می‌دهیم منتشر می‌شود. اگر یک کانال وارد کنیم، سفارشات خرید و فروش در آن کانال منتشر می‌شود، اما اگر دو کانال را مشخص کنید، خریدها در کانال اول و فروش‌‌ها در کانال دوم منتشر می‌شود. لینک کانال‌ها به طور جداگانه با یک فضای خالی بینشان باید وارد شوند و هم ربات و هم سازنده کامیونیتی باید ادمین کانال باشند.
- پاسخ‌دهندگان یا داورها (Solvers): باید "نام کاربری" کاربرانی که مسئول حل و فصل اختلافات هستند را با یک فضای خالی بین هرکدام وارد کنید.
- کانال انتشار اختلافات (Channel for disputes): در این کانال ربات زمانی که یک کاربر مشاجره‌ای را ایجاد کند، آن را منتشر می‌کند تا پاسخ‌دهنده‌ها به حل اختلاف بپردازند. هم ربات و هم سازنده انجمن باید ادمین کانال باشند.
