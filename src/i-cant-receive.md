# فروشنده ساتوشی‌ها را آزاد کرده اما من در کیف‌پولم دریافت نکردم!
## حالت‌های احتمالی
گاهی اوقات، ربات به دلایل مختلف نمی تواند مسیرهای موفقی برای پرداخت پیدا کند. این می‌تواند به دلیل ارتباط ضعیف بین مبدا و مقصد باشد(مسیریابی)، یا می‌تواند پیچیده‌تر باشد، مانند گره‌های(node) متصل به مقصد که هزینه‌های بسیار بالایی را دریافت می‌کنند.

گره [@lnp2pBot](https://t.me/lnp2pBot) مجاز به پرداخت حداکثر 0.2٪ از کل مبلغ تراکنش، بابت هزینه‌های مسیریابی است. اگر این هزینه بیشتر باشد، ربات خیلی راحت پرداخت را انجام نمی‌دهد. برخی از کیف‌پول‌های لایتنینگ غیربومی ممکن است زمانی که ممپول شلوغ است بیش از 0.2 درصد درخواست کنند و ربات قادر به پرداخت آنها نباشد (اطلاعات بیشتر در مورد کیف‌پول‌ها [اینجا](./recommended-wallets.md)).

سناریوی دیگر می تواند این باشد که شما فاقد "ظرفیت ورودی(inbound capacity)" هستید. به عنوان مثال، اگر از کیف‌پول [Blixt](https://blixtwallet.github.io/) استفاده می‌کنید و اخیرا داخلش کانالی باز کرده‌اید، تمام وجوه موجود در آن کیف‌پول در سمت خروجی(outbound) خواهد بود و شما ظرفیت دریافت ندارید. در این صورت تمام پرداخت‌ها به آن کیف پول با شکست مواجه می‌شود. کیف‌پول های مدرن مانند [Phoenix](https://phoenix.acinq.co/) با نشان دادن کمبود ظرفیت ورودی و پیشنهاد اصلاحات کانال ([splice in](https://bitcoinops.org/en/topics/splicing/))، برای اطمینان از اینکه کاربر نسبت به هزینه پرداخت دریافتی جدید مطلع است، این موضوع را برطرف می‌کند.(هزینه‌های جانبی افزایش ظرفیت ورودی در این کیف‌پول به عهده شخص است و استفاده از آن برای کاربر تازه‌کار توصیه نمی‌شود)
## راه حل
هنگامی که پرداخت با شکست مواجه می‌شود، ربات سعی می‌کند دو بار دیگر با فواصل زمانی 5 دقیقه‌ای پرداخت را انجام دهد. اگر باز هم با شکست مواجه شد، از شما می‌خواهد که برای ادامه تراکنش، فاکتور جدیدی ارائه دهید. توصیه می‌شود برای ساختن فاکتور جدید از [کیف پول](./recommended-wallets.md) دیگری استفاده کنید.

اگر فاکتور را تا 20 دقیقه پس از درخواست ربات وارد نکنید، آن پیغام لغو می‌شود و دیگر آن را دوباره درخواست نمی‌کند. در این صورت، باید آن را با استفاده از دستور وارد کنید:
`<setinvoice <order id> <lightning invoice/` 

(کاراکترهای <> را وارد نکنید، هر قسمت را با فاصله از هم جدا کنید و از فاکتورهای قبلا ارسال شده استفاده نکنید).

اگر چندین بار امتحان کرده‌اید و هنوز ساتوشی‌ها را دریافت نکرده‌اید، آرام و صبور باشید. دیگر امکان لغو معامله یا بازگرداندن ساتوشی‌ها به فروشنده وجود ندارد. در عوض آنها در گره ربات هستند، و می‌توانید تا زمانی که فاکتوهای جدید را دریافت کنید، به تلاش خود ادامه دهید.
