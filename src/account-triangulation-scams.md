# کلاهبرداری‌های مثلثی یا کلاهبرداری‌های پل
پیشگیری و شناسایی این نوع کلاهبرداری چالش برانگیز است زیرا از دیدگاه فروشنده، به نظر می‌رسد همه چیز به طور عادی پیش می‌رود. توجه به این نکته مهم است که این حالت می‌توانند در هر نوع پلتغرم تبادل همتا به همتا، نه فقط در [@lnp2pbot](https://t.me/lnp2pBot) رخ دهند. این کلاهبرداری‌ها شامل یک کلاهبردار است که به عنوان واسطه بین قربانی و فروشنده عمل می‌کند، جایی که فروشنده فیات ارسال شده توسط قربانی را دریافت می‌کند اما ساتوشی‌ها را به کلاهبردار تحویل می‌دهد.

نحوه کلاهبرداری مثلثی: کلاهبردار فروش محصولات یا خدمات (خواه یک کالای دست دوم یا حتی تعمیر آیفون) را در هر شبکه اجتماعی یا پلتفرم تخصصی برای خرید و فروش(مثل دیوار) آگهی می‌کند. زمانی که قربانی با کلاهبردار تماس می‌گیرد، کلاهبردار از او درخواست پرداخت پیش‌پرداخت(بیعانه) می‌کند. به طور همزمان یک سفارش خرید ساتوشی را در [@lnp2pbot](https://t.me/lnp2pBot) (یا پلتفرم همتا به همتای دیگر) به مبلغی معادل مقدار وجه فیاتی که قصد کلاهبرداری دارد ثبت می‌کند. او سفارشش را با حباب مثبت بالا ارائه میدهد تا قبولش برای فروشندگان جذاب باشد. زمانی که کلاهبردار فروشنده ساتوشی را پیدا کرد و از او جزئیات دریافت وجه فیات را گرفت، بلافاصله این جزئیات را برای پیش‌پرداخت کالای/خدماتی که گفته شد در اختیار قربانی قرار می‌دهند. هنگامی که وجه فیات قربانی به فروشنده ساتوشی‌ها رسد و فروشنده دستور `release/` را فشار داد، بیتکوین‌ها در اختیار کلاهبردار قرار گرفته و ناپدید می‌شود.(هرگز به خدمات یا فروش وعده داده شده به قربانی عمل نمی‌کند)
ذکر این نکته بسیار مهم است که تأکید کنیم فروشنده ساتوشی‌ها نیز قربانی این مثلث است، زیرا آنها فقط با کلاهبردار تعامل دارند و از وجود شخص ثالثی در مبادله مطلع نیستند. آنها فرض می‌کنند که فیات دریافتی مستقیماً توسط خریدار ساتوشی برایشان ارسال شده است. با این حال، زمانی که استعلام بانکی آنها در گزارشی مبنی بر "پرداخت بابت خدمات/محصول دریافت نشده" به مقامات ارائه می‌شود، ممکن است با اتهام کلاهبرداری مواجه شوند. توصیه می شود تاریخچه ربات یا چت با خریداران ساتوشی‌های خود را حذف نکنید یا یک نسخه پشتیبان(اسکیرین شات) تهیه کنید. زیرا ممکن است این سوابق به عنوان مدرکی برای اثبات اینکه هیچکس کلاهبرداری نکرده است ضروری باشد.
برخی از کلاهبرداران حتی ممکن است اطلاعات شخصی اضافی را از فروشندگان ساتوشی بخواهند تا بعداً آن را با قربانیان کلاهبرداری مثلثی به اشتراک بگذارند و حس اعتماد ایجاد کنند. بنابراین، توصیه می‌شود اطلاعات شخصی مانند عکس کارت‌ملی، شماره تلفن، نام کامل یا آدرس را ارائه نکنید، مگر اینکه برای روش پرداخت مورد استفاده ضروری باشد.
